## অধ্যায়- ২ঃ রোবটিক্স এর শুরুর কথা (Starting of Robotics)

তোমরা সবাই হয়ত এখন রোবটিক্স শব্দটির সাথে পরিচিত। এই সেক্টরে কাজ করার আগে তোমাদের উচিত এই শিল্প নিয়ে ভালভাবে জেনে নেওয়া। এই অধ্যায়ে আমরা রোবটিক্স এর মূল কথা এবং রোবটিক্স কিভাবে শুরু করব এবং একে কিভাবে আমাদের বিভিন্ন প্রয়োজনে ব্যবহার করা যায় সেটা নিয়ে সরস আলোচনা করব।

<p align="center">
  <img width="260" height="300" src= "https://github.com/NeloyNSU/Esho-Robot-Banai/blob/master/Images/Ch2/thinker.png">                 </p>
 
``চলো প্রথমেই আমরা জেনে নেই আমাদের আশে পাশের খুব প্রয়োজনীয় কাজগুলোতে কীভাবে রোবটিক্স এর ধারণা ব্যবহৃত হচ্ছে।``

প্রথম রোবটের প্রয়োজনীয়তা উদ্ভুত হয় ইন্ড্রাস্ট্রিয়াল application থেকে। মানুষের শক্তির লিমিটেশন থেকেই চিন্তা শুরু। তাই প্রথম দিকে রোবট ব্যবহার করা হতো গবেষণার কাজে। শুরুর দিকে এমন অনেক কাজ ছিল যেগুলো বিজ্ঞানীদের করতে হয়ত কয়েক বছর লেগে যেত। রোবট সেগুলো কয়েক মিনিট অথবা ঘণ্টার মাঝেই করে ফেলতে পারে। তাছাড়া অনেক গবেষণা প্রতিষ্ঠান যেমন- নাসা, স্পারসো তাদের মহাকাশ গবেষণার জন্যে রোবটের ব্যবহার শুরু করে। মহাকাশে গবেষণার কাজে মানুষ প্রেরণ করা অনেক ঝুঁকি পূর্ণ আর সময় সাপেক্ষ। তাই মানুষের জায়গায় প্রেরণ করা হয় অনেক ছোট, কয়েক গ্রাম ওজনের রোবট। সেগুলো মাটি, আবহাওয়ার তথ্য পৃথিবীতে প্রেরণ করত। এভাবে শুরুর দিকে গবেষণার ক্ষেত্রে ব্যবহৃত হলেও দিনে দিনে এর পরিধি বাড়তে থাকে। 

গবেষণার সাফল্যের পর রোবট ব্যবহৃত হতে থাকে শিল্প ক্ষেত্রে। অনেক ভারী জিনিস স্থানান্তর, কর্তন এর কাজে ব্যবহার শুরু হলো। যেমন কঠিন ধাতু গুলো গলানোর কাজে ব্যবহৃত হয় রোবট । অতি উচ্চ তাপে রোবটটি নির্ভুলতা এবং দ্রুততার সাথে কাজ করে যাচ্ছে যেখানে মানুষ কাজ করা তো দূরে থাক যাওয়ার কথাও চিন্তা করতে পারবে না। উন্নত দেশ গুলোতে অনেক ইন্ড্রাস্ট্রি আছে যে গুলো একেবারে মানুষবিহীন। আমরা নিজের অজান্তে এমন অনেক কিছু পন্য ব্যবহার করি যেগুলা হয়তো মানুষের স্পর্শ ছাড়াই তৈরি হয়েছে।   

এবার আসা যাক শিক্ষা ক্ষেত্র রোবটের ব্যবহার।  রোবট দুই ধরনের হতে পারে, একটা হচ্ছে মেকানিক্যাল আরেকটা হচ্ছে ভার্চুয়াল। এ দুই ধরনের রোবটের প্রধান উপাদান হচ্ছে একটা মেশিন ও একে কাজে লাগানোর নির্দিষ্ট প্রোগ্রাম। আমরা অনেকেই হয়ত কৃত্রিম বুদ্ধি মাত্রা বা আর্টিফিশিয়াল ইন্টেলিজেনস (Artificial Intelligence- AI) এর সাথে পরিচিত । এই AI কে অন্য মাত্রা দিয়েছে রোবটিক্স শিল্প। একই সাথে প্রোগ্রামিং এবং মেকালিক্যাল কাজের দারুণ সমন্বয় ঘটেছে এতে। শিক্ষা ক্ষেত্রে এখন শিক্ষকের বিকল্প হচ্ছে মানব আক্ক্রিতির Humanoid Robot।  

<p align="center">
  <img width="360" height="300" src= "https://github.com/NeloyNSU/Esho-Robot-Banai/blob/master/Images/Ch2/1280px-TOPIO_Dio_3.JPG">       </p>
 
এত ক্ষণ আমরা রোবটিক্স এর অনেক ক্ষেত্র আর কাজ নিয়ে জানলাম। এবার আমাদের জানা উচিত কেন আমরা এই ক্ষেত্র নিয়ে কাজ করব আর কীভাবে কাজ শুরু করব।

``প্রথম প্রশ্ন- আমাদের যন্ত্র এবং কম্পিউটার প্রকৌশলের কোন অংশটাকে রোবটিক্স এর অংশ ধরে আগাব ? ``

প্রথমেই একটি উদাহরণে আসা যাক। যেমন আমরা কি মোবাইল কে রোবট বলব ? একটি গাড়িকে রোবট বলব ? এই প্রশ্নের উওর দিব এদের প্রয়োগ দেখে। 
সরাসরি সংজ্ঞা দিতে গেলে এরকম দাঁড়ায়, যে ইলেট্রো-মেকালিক্যাল স্ট্রাকচার (Electro Mechanical Structure)কোন কাজ করতে সক্ষম, তাকেই আমরা রোবট বলব। এখন তোমরাই বলো আমরা কি মোবাইলকে রোবট বলব ? শাব্দিক অর্থে হ্যাঁ বললেও প্রকৃতপক্ষে না। কারণ মোবাইল আমাদের নির্দেশ বা কমাণ্ড(User Command) ছাড়া কোন কাজই করতে পারে না। সে ক্ষেত্রে ইনটেলেকচুয়াল কার বা গাড়ি কিন্তু এক প্রকার রোবট। কারণ এ সকল গাড়িতে একটি বিশেষ ব্যবস্থা থাকে যার নাম “অটোপাইলট্ মুড (Auto Pilot)”। যেটির ডিজাইনে “intelligent system” ব্যবহার করা হয়। এর ফলে এই ধরণের গাড়ি কোন প্রকার কমান্ড ছাড়া নিজেই চলতে পারে। সাধারণত বিমানগুলোতে এই ব্যবস্থা ব্যবহার করা হয়।  

রোবটিক্সের কাজ শুধুমাত্র রোবট নিয়েই নয়। intelligent system নিয়ে কাজ করাও এর একটি অংশ। যেমন একটা অটোম্যাটিক ডোর (Automated Door), যা মানুষ বা কিছু সেন্স করে নিজে নিজে ওপেন হতে পারে, তাকেও রোবট বলা হলে খুব ভুল বলা হবে না, তবে এগুলো কে সাধারণত রোবট না বলে “intelligent system” বলা হয়। আবার একটা খুবই সাধারন চার চাকার গাড়ি, যদি চালক ছাড়াই চলতে পারে (নিজেই প্রতিবন্ধকতা পরিহার করে ) সেও রোবট। রোবট হতে পারে পুরোপুরি Autonomous-  (স্বয়ংক্রিয়), Semi-Autonomous, Re-Programmable এবং Human Controlled।  

তাই আমাদের কাজ শুধু রোবট বানানো না। রোবটের জন্যে একটা intelligent system দ্বারা করানো। এই সিস্টেম আর কমান্ড নিয়ে পরের অধ্যায়ে আলোচনা করা হবে। এসব নিয়ে কাজ করার আগে তাই আমাদের প্রয়োজন ছিল এর ক্ষেত্র নিয়ে বিস্তারিত জেনে নেওয়া। আশা করি এবার তোমাদের ধারণা অনেকটাই পরিষ্কার হয়েছে। রোবটিক্স নিয়ে কাজ করা শুধু মজাই নয়, এটিকে পেশা হিসেবে নিলে তোমার জন্যে অপেক্ষা করছে বিস্তর সম্ভাবনার জীবন। একজন ভালো প্রকৌশলীর এই ক্ষেত্র নিয়ে অবশ্যই স্পষ্ট ধারণা থাকতে হবে। আর জেনে রাখা ভালো, একজন ভালো রোবটিক্স বা যন্ত্র প্রকৌশলীর বেতন USA তে ৫০ হাজার হতে ১ লক্ষ ডলার পর্যন্ত।

তাহলে এখন থেকেই রোবটিক্সের হাতেখড়ি করা যাক।

<p align="center">
  <img width="360" height="300" src= "https://github.com/NeloyNSU/Esho-Robot-Banai/blob/master/Images/Ch2/Robot-and-Student-Feature-Image.jpg">       
</p> 

